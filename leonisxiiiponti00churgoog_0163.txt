151

religiose servanda virtutis suae lucem exhibere. Tuo ita-
que sacerdotali zelo , Ven. Frater , plurimum in hac re
gratulamur, itemque tuo clero gratulationes Nostras ex-
prominmS, cuius egregiae declarationes litteris mandatae
quas accepimus luculentum testimonium filialis obsequii,
quo monitis et documentis Nostris adhaerent, ac studii
quo flagrant ut doctrina et virtute instructi dignam sa-
cerdotali ministerio operam Ecclesiae navent, Nobis prae-
buerunt. Dum Nos huiusmodi sensus Nobis gratissimos
fuisse significamus , eosque omni commendatione prose-
quimur, simul a Deo clementissimo tibi, Ven. Frater, et
omnibus tuis cooperatoribus poscimuS, ut vos suarum gra-
tiarum muneribus cumulet, vestras optimas voluntates
laetis fructibus foecundet, ac per vos efficiat ut in ista
regione in dies magis populus Ipsi serviens et merito et
numero augeatur. Haec Nos a divina benignitate implo-
rantes cupimus testem esse sincerae Nostrae dilectionis
ct auspicem omnium caelestium gratiarum Apostolicam
Benedictionem, quam tibi, Ven. Frater, cunctisque dile-
ctis filiis e tuo clero, qui tecum datas litteras subscripsere,
nec non universis quibus praesides fidelibus peramanter

in Domino impertimus

Datum Romae apud S. Petrum die 8 Octobris 1884,
Pontificatus Nostri anno septimo.

LEO ΡΡ. XIII.

