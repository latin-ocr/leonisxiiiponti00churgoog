129

utilitati ac bono prospiciant. Dum Nos , Ven. Frater ,
egregiam eorumdem iuvenum voluntatem paterna caritate
omnique commendatione prosequimur, cupimus ut te in-
terprete, iidem intelligant gratissimos Nobis eorum prae-
claros sensus extitisse, ac nihil Nos magis cupere quam
ut· ipsi ea fideliter servent in quibus tum eorum virtutis
laus, tum temporalis et aeternae eorum felicitatis fructus
continetur. A Patre autem misericordiarum, Deipara Vir-
gine deprecatrice adhibita, enixe flagitamus ut eorum
corda et mentes , in sanctis ipsorum propositis iugiter
servet confirmetque, atque ipsis eorumque familiis pro-
spera quaeque et salutaria largiatur. Haec a divina cle-
mentia ex corde imploranteS, Apostolicam Benedictionem,
testem dilectionis Nostrae et auspicem omnium gratiarum,
tibi , Ven. Frater , ac memoratis dilectis filiis singulis
universis cunctoque clero et fidelibus quibus praesides
peramanter in Domino impertimus.

Datum Romae apud S. Petriml die 4 Septembris 1884,
Pontificatus Nostri anno septimo.

LEO ΡΡ. XIII.

