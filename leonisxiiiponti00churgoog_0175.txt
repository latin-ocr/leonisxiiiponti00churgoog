163
ctus maneret, et illud properata molitione absolutum regio
sumptu exornavit.

Exeunte saeculo X efferatae Arabum copiae, rursus
in Hispaniam irruptione facta, oppida complura diripue-
runt, ac magna civium edita strage, omnia ferro et incen-
diis vastarunt. Nefandissimus Emirus Almansor, quem se·
pulcri sancti Iacobi cultus non latuerat, ad direptionem
et eversionem animum iam intenderat3 quod si perficere
potuisset, maximum Hispanorum praesidium, et in quo
erat eorum spes omniS, sese expugnaturum arbitrabatur.
Quapropter iis, quos praedonibus suis praefecerat, impe-
rat Compostellam recta proficiscantur, urbem adoriantur,
templum et sacra omnia dedant igni delenda. At Deus
exortum iam et dilapsum incendium ad presbyterii limen
restinxit, et Almansorem eiusque copias foedis tormini-
bus percussit, quibus divexati Compostella discesserunt,
et fere omnes cum Almansore subita morte perierunt.
- Extabant adhuc sparsi circa hypogeum cineres hostilis
ferocitatis reliquiae, divini praesidii documentum. Quibus
e malis ubi se emersit Hispania, Compostellae Episcopus
Didacus Pelaez, in ipsis ruderibus veteris templi amplio-
rem aedem ab inchoato excitavit, quae, a posteriori Epi-
scopo Didaco Gelmirez splendidiore cultu ¹et maiestate
aucta, Basilicae nomine et iure donata est. Huius Episco-
pi praecipua cura fuit sacras reliquias sibi traditas reco-
gnoscere, et educto in sublime pariete, loculum inacces-
sum reddere. Quae inter agenda ex sacris ossibus parti-
culam quamdam dissociare non dubitavit, eamque sancto

