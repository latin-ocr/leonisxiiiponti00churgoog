199

virtutis specimen haudquaquam mirum accidit Nobis, cum
pluribus ab :mnis tum egregias tui animi laudes spectatas
penitus et cognitas habeamuS, tum salutaria quae prae-
stitisti opera ut crediti tibi gregis utilitati consuleres,
Hinc est, Venerabilis Frater, quod dum ex una parte di-
missionem tuam istius Basileensis sedis excipimus ratam-
que habemus unice spectantes ut pacis fructus isti Domi-
nicae vineae parti redditos videamUS, ex altera cum ae-
quo animo ferre non possimus ut Catholica Ecclesia in
ista Helvetica regione tuae operae utilitate privetur, aliud
tibi munus gravis apud Nos momenti demandandum cen-
suimus , ut nempe Apostolici Administratoris titulo ac
iure fidelibus Pagi Ticinensis regendis tuas curas impen-
das. In hoc novo qui patet tuae sacrae procurationi cam-
pO, eximia pietate filios invenies tuis obsequentes iussiS,
invenies surgentes piarum institutionum segetes quibus
alendis augendisque sollcrs ac nava sollicitudo accedat
oportet Antistitis doctrina et rerum usu praestantis, iisque
ornamentis praediti quibus te divino munere ornatum esse
cognoscimus, Ita datum tibi erit Ecclesiae et illustri tuae
Patriae, sicut hactenus fecisti, in posterum etiam operam
tuam sapienter fructuoseque navare.

Quo vcro peculiare ac meritum tibi pignus benevo-
lentiae Nostrae praebeamus, te in praeclarissimum Ordi-
nem Pontificum Maiorum cooptare et Damiatensis Eccle-
siae titulo honestare decrevimuS, qui titulus Nobis olim
a fel. rec. Gregorio XVI Decessore Nostro delatus cum
Belgicae legationis munus Nos obire voluit, carissimus

