86

sub eorum auspiciis iniri, et quae tum huic tum publi-
cae utilitati magis conferunt , statui possent. — Neque
abs re esset si, qui sibi provinciam depoposcerunt assi-
duis scriptis et lucubrationibus defendendi Dei et Eccle-
siae iura, et recidendi novos qui in dies subolescunt er-
rores et cavillationeS, sociato agmine, Episcopis ducibUS,
dimicarent. Fieri enim non potest, quin, si vires omneS,
quae vividae adhuc . Deo opitulante, in Ecclesia vigent
valentque, in idem consenserint, uberrimi referantur fru-
ctus ad hodiernam hominum societatem ab exitiali ini-
quarum sectarum contagione vindicandam, et in Christi
libertatem asserendam.

11.ο Quae hactenus proposita sunt, haud ita facile
optatum finem assequentur, nisi vires uniantur, ae proin-
de nisi‘ Archiepiscopi cum suis Suffraganeis una consu-
luerint et statuerint, quid facto opus sit, ut Supremi Pa-
storis desideriis obsecundetur. CuiuS, sicut et Supremae
huiusce Congregationis in votis est, ut eorum singuli
quantocius renuntient, et imposterum, quoties statum de-
scribent dioeceseon, refcrre ne praetermittant, quid quis-
que vel singillatim vel una cum suis in Episcopatu col-

legis egerint, et quem exitum eorum studia sortita fuerint.
Datum Romae ex Cancellaria S. Officii die 10
Maii 1884.

RAPHAEL OARD. MONAOO

