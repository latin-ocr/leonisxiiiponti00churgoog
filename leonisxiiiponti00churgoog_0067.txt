55

gratiam caelestem, qui sacramenta, adipiscendamque in
caelis felicitatem pro ignotis aspernantur. — De officiis lo-
quimur, quae a naturali honestate ducuntur. Mundi enim
opifex idemque providus gubernator Deus: lex aeterna
naturalem ordinem conservari iubens, perturbari vetans:
ultimus hominum finis multo excelsior rebus humanis
extra haec mundana hospitia constitutus: hi sonteS, haec
principia sunt totius iustitiae et honestatis. Ea si tollan-
tur, quod Naturalistae idemque Massones solent, continuo
iusti et iniusti scientia ubi consistat, et quo se tueatur
omnino non habebit. Et sane disciplina morum, quae Mas-
sonum familiae probatur unice, et qua informari adolescen-
tem aetatem contendunt oportere, ea est quam et civicam
nominant et solutam ac liberam ; scilicet in qua opinio
nulla sit religionis inclusa. At vero quam inops illa sit,
quam firmitatis expers, et ad omnem auram cupiditatum
mobilis, satis ostenditur ex iis, qui partim iam apparent,
poenitendis fructibus Ubi enim regnare illa liberius coe-
pit, demota loco institutione christiana, ibi celeriter de-
perire probi integrique mores: opinionum tetra portenta
convalescere: plenoque gradu audacia ascendere malefi-
⁶ ciorum. Quod quidem vulgo conqueruntur et deplorant:
idemque non pauci ex iis, qui minime vellent, perspicua
veritate compulsi, haud raro testantur.

Praeterea, quoniam est hominum natura primi labe
peccati inquinata, et ob hanc caussam multo ad vitia quam
ad virtutes propensior, hoc omnino ad honestatem requi-
ritur, cohibere motus animi turbidos et appetitus obedien-

