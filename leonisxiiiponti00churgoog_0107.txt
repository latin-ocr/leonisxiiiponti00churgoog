95

confiditis. Haec testimonia pietatis vestrae gratissima ha-
buimus, ac Nos qui vehementer dolemus miserum tot
iuvenum naufragium, quos error saeculi in impietatis et
nequitiae scopulos abripuit, iucunda ex vobis consolatione
affecti sumuS, laetamque spem ex praeclaris voluntatibus
et virtute vestra suscepimus, Vestrum autem est, dilecti
filii, vota paterni Nostri cordis implere: vostrum est firino
‘vestigio virtutis et sanae doctrinae semitam alacriter in-
sistere, nec ullis difficultatibus aut laboribus in muneribus
vestris explendis deterreri, cum sciatis labores illos vobis
suo tempore gaudium et gloriam et fructus pulcherrimos
parituros· Vota porro, quae Nobis obtulistiS, dilecti filii,
digna omnino pietate vestra invenimus, cum ex iis Dei
et Ecclesiae causam vobis maxime cordi esse probetur.
Nos pariter summo cordis affectu Deum rogamus, ut vos
omnes ad bonum certamen certandum gratiae suae vir-
tute roboret, atque omnes ita suo praesidio custodiat et
servet, ut religioni et patriae praeclaro ornamento ac uti-
litati esse iugiter valeatis. Sit demum auspex caelestium
munerum et pignus paternae dilectionis Nostrae Aposto-
lica Benedictio, quam vobiS, dilecti filii, singulis universis
ac familiis vestris peramanter in Domino impertimus·

Datum Romae apud S. Petrum die 3 Iunii 1884,
Pontificatus Nostri anno septimo.

LEO ΡΡ. ΧΙΙΙ.

