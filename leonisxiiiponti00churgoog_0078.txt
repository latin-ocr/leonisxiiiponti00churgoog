(EG
illuc pertinet, ut mentes hominum eruditione sanentur et
contra multiplices errorum formas et varia invitamenta vitio-
rum muniantur in hac praesertim et scribendi licentia et
inexhausta aviditate discendi. — Magnum sane opus: in quo
tamen particeps et socius laborum vestrorum praecipue futu-
rus est CleruS, si fuerit, Vobis adnitentibuS, a disciplina vitae,
a scientia litterarum probe instructus Verum tam honesta
caussa tamque gravis advocatam desiderat industriam viro-
rum laicorum, qui religionis et patriae caritatem cum probi-
tate doctrinaque coniungant. Consociatis utriusque ordinis
viribus, date operam, Venerabiles FratreS, ut Ecclesiam
penitus et cognoscant homines et caram habeant: eius
enim quanto cognitio >fuerit amorque maior, tanto futurum
maius cst societatum clandestinarum fastidium et fuga. —
Quocirca non sine caussa idoneam hanc occasionem na-
cti, renovamus illud quod alias exposuimuS, Ordinem
Tertium Franciscalium , cuius paullo ante temperavimus
prudenti lenitate disciplinam, perquam studiose propagare
tuerique oportere. Eius enim, ut est ab auctore suo con-
stitutus, haec tota est ratio, vocare homines ad imitatio-
nem Iesu Christi, ad amorem Ecclesiae, ad omnia vir-
tutum christianarum officia: proptereaque multum posse
debet ad societatum nequissimarum supprimendam con-
tagionem. Novetur itaque quotidianis incrementis isthaec
sancta sodalitaS, unde cum multi expectari possunt fructus
tum ille‘ egregius, ut traducantur animi ad libertatem ,
ad fraternitatem, ad aequalitatem iuris: non qualia Mas-
sones absurde cogitant, sed qualia et Iesus Christus hu-

