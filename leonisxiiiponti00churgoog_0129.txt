117

dent opportunitatem praeberi latumque campum patere
omnibus Germaniae catholicis, in quo eorum peritia, eo-
rum virtus et industria in rei catholicae rationibus de-
fendendis et promovendis exeratur. Haec porro praeclara
agendi ratio iucunditatis et consolationis causa Nobis est,
cum constantiam et firmitatem vestram in bono certa-
mine certando luculenter ostendat, ac iis testimoniis quae
perpetuo habuimus zeli et virtutis Germaniae fidelium
eorumque filialis obsequii erga Apostolicam Sedem novum
ac praeclarum argumentum adiiciat. Quoniam vero supe-
riores conventus vestros⁹ Deo adiuvante, salutares fructus
protulisse cognoscimuS, minime ambigimus eum etiam,
quem celebraturi estis, magnam bonorum segetem allatu-
rum. Hanc Nobis firmam fiduciam* praebet, dilecti filii,
eximia religio et pietas vestra, qua Deiparae VirginiS, quae
in religiosa aede prope istum Ambergense oppidum co-
litur, potens praesidium peculiari supplicatione ad felicem
laborum vestrorum exitum implorare decrevistis, Non
onim dubitamus quin Sancta Dei Mater vos omnes reli-
gionis rationibus operam navantes propitia respiciat, ac
pia studia vestra suae benignitatis muneribus prosequa-
tur. Nos interea egregiae voluntatis vestrae significationes
paterno affectu colnplectenteS‚ vobis ac omnibus in divino
nomine congregatis, Deipara conciliatrice interposita, ad-
precamur ex corde ut gratia D. N. Iesu Christi et ca-
ritas Dei et communicatio Sancti Spiritus sit cum omni-
bus vobis, ac in auspicium divini praesidii et in pignus
sincerae dilectionis Nostrae Apostolicam Benedictionem

