48

sticae, cuius est in matrimonio fons et orig-0, tuendam
et explicandam curavimus: iis insuper, quarum initium est
« Dz'w‘urmcm », potestatis politicae formam ad principia
christianae sapientiae expressam proposuimuS, cum ipsa
rerum natura, cum populorum principumque salute miri-
fice cohaerentem. Nunc autem, Decesscrum Nostrorum
exemplo, in Massonicam ipsam societatem, in doctrinam
eius universam, et consilia, et sentiendi consuetudinem
et agendi, animum recta intendere decrevimus, quo vis
illius malefica magis magisque illustretur, idque valeat
ad funestae pestis prohibenda contagia.

Variae sunt hominum sectae, quae quamquam nomine,
ritu, forma, origine differenteS, cum tamon communione
quadam propositi summarumque sententiarum similitudine
inter se contineantur, re congruunt cum secta Massonum,
quae cuiusdam est instar centri unde abeunt et quo re-
deunt universae. Quae quamvis nunc nolle admodum videan-
tur latere in tenebriS, et suos agant coetus in luce ocu-
lisque civium, et suas edant ephemeridaS, nihilominus ta-
men, re penitus perspecta, genus societatum clandestinarum
moremque retinent. Plura quippe in iis sunt arcanis similia,
quae non externos solum, sed gregales etiam bene multos
exquisitissima diligentia celari lex est: cuiusmodi sunt
intima atque ultima consilia, summi factionum principeS,
occulta quaedam et intestina conventicula: item decreta,
et qua via, quibus auxiliis perficienda. Huc sane facit
multiplex illud inter socios discrimen et iuris et officii et
muneris: huc rata ordinum graduumque distinctiO, et illa,

