59

Secta igitur Massonum quid sit, et quod iter affectet

ex his quae summatim attigimus, satis elucet. Praecipua
ipsorum dogmata tam valde a ratione ac tam manifesto
discrepant, ut nihil possit esse perversius Religionem et
Ecclesiam, quam Deus ipse condidit, idemque ad immor-
talitatem tuetur, velle demoliri, moresque et instituta ethni-
corum duodeviginti saeculorum intervallo revocare, insignis
stultitiae est impietatisque audacissimae. Neque illud vel
horribile minuS, vel levius ferendum, quod beneficia re-
pudientur per Iesum Christum benigne parta neque ho-
minibus solum singulis, sed vel familia vel communitate
civili consociatis3 quae beneficia ipso habentur inimicorum
iudicio testimonioque maxima. In huiusmodi voluntate vesana
et tetra recognosci propemodum videtur posse illud ipsum,
quo Satanas in Iesum Christum ardet, inexpiabile odium
ulciscendique libido. — Similiter illud alterum, quod Mas-
sones vehementer conantur, recti atque honesti praecipua
fundamenta evertere, adiutoresque se praebere iis, qui more
pecudum quodcumque libeat, idem licere vellent, nihil
est aliud quam genus humanum cum ignominia et dede-
core ad interitum impellere. —- Augent vero malum ea,
quae in societatem cum domesticam tum civilem inten-
duntur pericula. Quod enim alias exposuimus, inest in
matrimonio sacrum et religiosum quiddam omnium fere
‘ et gentium et aetatum consensu: divina autem lege cau-
tum esse, ne coniugia dirimi liceat. Ea si profana fiant,
si distrahi liceat, consequatur in familia necesse est turba
et confusio, excidentibus de dignitate seminis, incerta-

