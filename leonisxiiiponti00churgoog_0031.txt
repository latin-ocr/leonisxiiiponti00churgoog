19

caussas· nemo iure criminabitur, aut aliquo Vos respectu
rerum 'humanarum duci, aut constitutae reipublicae ad-
versari: quia cum Dei agitur honos, cum salus animarum
in discrimen adducitur, vestrum munus est harum rerum
omnium tutelam defensionemque suscipere. — Pergite
itaque prudenter et fortiter in episcopali munere versari:
caelestis doctrinae praecepta tradere, et qua sit ingre-
diendum via in tam magna temporum iniquitate populo
demonstrare. Eamdem omnium oportet esse mentem idem-
que propositum, et ubi communis est caussa, similem in
agendo adhibere rationem. Providete ut nusquam scholae
desint, in quibus notitia bonorum caelestium officiorumque
erga Deum diligentissime alumni imbuantur, et discant
penitus Ecclesiam cognoscere eidemque dicto esse audien-
tes usque adeo ut intelligant et sentiant, omnes laboreS,
eius caussa, patibiles putandos. Abundat Gallia praestan-
tissimorum hominum exemplis, qui pro fide christiana
nullam ab sese calamitatem, ne vitae quidem ipsius ia-
cturam deprecati sint. In ipsa illa perturbatione, quam
commemoravimuS, viri invicta fide perplures extiterunt,
quorum virtute et sanguine patrius stetit honos. Iamvero
nostris etiam temporibus virtutem in Gallia cernimus per
medias insidias et pericula satis, Deo iuvante, se ipsam
tueri. Munus suum Olerus insistit, idque ea caritate, quae
sacerdotum est propria, ad proximorum utilitates semper
prompta et sollerti. Laici viri magno numero fidem ca-
tholicam profitentur aperto impavidoque pectore: obse-
quium suum certatim huic Apostolicae Sedi multis ratio-

