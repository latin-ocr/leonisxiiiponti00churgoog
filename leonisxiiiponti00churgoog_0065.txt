53

iure institutum funditus delendum Pontificatum. Quam
rem, si cetera deessent, satis indicat hominum qui con-
scii sunt testimonium, quorum plerique cum saepe aliaS‚
tum recenti memoria rursus hoc Massonum verum esse
declararunt, velle eos maxime exercere catholicum nomen
implacabilibus inimicitiis, nec ante quietur08‚ quam excisa
omnia viderint, quaecumque summi Pontifices religionis
caussa instituissent. — Quod si, qui adscribuntur in nu-
merum, nequaquam eiurare conceptis verbis instituta ca-
tholica iubentur, id sane tantum abest, ut consiliis Mas-
sonum repugnet , ut potius adserviat. Primum enim
simplices et incautos facile decipiunt hac via, multoque
pluribus invitamenta praebent. Tum vero obviis quibus-
libet ex quovis religionis ritu accipiendiS‚ hoc assequun-
tur, ut re ipsa suadeant magnum illum huius temporis
errorem, religionis curam relinqui oportere in mediis, nec
ullum esse inter genera discrimen. Quae quidem ratio
comparata ad interitum est religionum omnium ‚ nomi-
natim ad catholicae, quae cum una ex omnibus vera sit,
exaequari cum ceteris sine iniuria summa non potest.

. Sed longius Naturalistae progrediuntur. In maximis
enim rebus tota errare via audacter ingressi, praecipiti
cursu ad extrema delabuntur, sive humanae imbecillitate
naturae, slve consilio iustas superbiae poenas repetentis
Dei. Ita fit, ut illis ne ea quidem certa et fixa perma-
neant, quae naturali lumine rationis perspiciuntur, qualia
profecto illa sunt, Deum esse, animos hominum ab omni
esse materiae concretione segregatOS‚ eosdemque immor-

