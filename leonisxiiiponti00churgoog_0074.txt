62
immo commutationem eversionemque consulto meditantur,
idque prae se serunt, plurimi Communistarum et Socz‘ali-
sicu-mn consociati greges: quorum coeptis alienam ne se
dixerit secta Massonum, quae et consiliis'eorum admodum
favet, et summa sententiarum capita cum ipsis habet
communia. Quod si nec continuo nec ubique ad extrema
experiendo decurrunt, non ipsorum est disciplinae , non
voluntati tribuendum, sed virtuti religionis divinae, quae
extingui non potest, , itemque saniori hominum parti, qui
societatum clandestinarum recusantes servitutem, insanos
earum conatus forti animo refutant.

Atque utinam omnes stirpem ex fructibus iudicarent,
et malorum quae premunt, periculorum quae impendent,
semen et initium agnoscerent! Res est cum hoste fallaci
et doloso, qui serviens auribus populorum et principum,
utrosque mollibus sententiis et assentatione cepit. — Insi-
nuando sese ad viros principes simulatione amicitiae, hoc
spectarunt MassoneS, illos ipsos habere ad opprimendum
catholicum nomen socios et adiutores potentes: quibus
quo maiores admoverent stimuloS, pervicaci calumnia Ec-
clesiam criminati sunt de potestate iuribusque regiis cum
principibus invidiose contendere. His interim artibus quae-
sita securitate et audacia, plurimum pollere in regendis
civitatibus coeperunt, ceterum parati imperiorum funda-
menta quatere, et insequi principes civitatis, insimulare,
eiicere , quoties facere secus in gubernando viderentur ,
quam illi maluissent. ——- Haud absimili modo populos
assentando ludificati sunt. Libertatem prosperitatemque

