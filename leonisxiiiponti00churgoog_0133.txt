121

ponenda censuimus, Itaque mature omnibus hac de re
consideratis et expensis, de consilio tum Venerabilium
Fratrum Nostrorum S. R. E. Cardinalium Christiano no-
mine propagandO, tum Venerabilium Fratrum Nostrorum
S. R. E. Cardinalium ecclesiasticis negotiis extra ordinem
expediendis praepositorum , per decretum huius postre-
mae congregationis die l. Aprilis hoc anno‘ editum ius-
simus extraordinariam, quae ab Archiepiscopo Goano ex
huius Sanctae Sedis delegatione exercetur in praedictis
Vicariatibus Hyderabadensi, Pondicheriensi, Calcuttensi, Pe-
ninsulae Malayensis, Bengalensi Orientali, Columbensi et
Iasncnsi iurisdictionem ad sex menses tantum, nempe usque

ad trigesimum mensis Septembris huiusce anni MDCCCLXXIV
diem prorogari. Quo termino exacto Archiepiscopi Goani
in dictis Vicariatibus iurisdictionem omnino finem habere
volumuS, exindeque eadem loca Vicariorum tantum Apo-
stolicorum iurisdictioni et auctoritati integre subiici de-
cernimus atque edicimUS, et Goani Archiepisccpi iurisdi-
ctionem, ex delegatione Apostolica extra ordinem eidem
in iisdem regionibus impertitam, a prima Octobris huius
anni die in omnibus desiisse declaramus et iubemuS.
Proinde universo illarum regionum clero et populo prae-
cipimuS, ut a prima praedicti mensis Octobris die Vica-
riis Apostolicis ’dicto sint audientes , iisque pareant, at-
que ab ipsis tantum opportunas facultates iurisdictio-
nemque excipere debeant. Non obstantibus constitutio-
nibus et sanctionibus Apostolicis ceterisque omnibuS,
quamvis speciali atque individua mentione ac deroga·

