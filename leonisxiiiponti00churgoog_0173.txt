161

oras appulerunt, ubi, uti pia et antiqua traditio habet,
post Christi in caelum ascensum sanctus Iacobus divino
consilio apostolico munere functus erat. Ibi quum Hispa-
niensem civitatem, quae Iria Flavia nominabatur, accessis-
sent, in praediolo quodam manere decreve1·unt,mortales-
que Apostoli exuvias, quas secum avexerant, in crypta
saxo defossa intra loculum romano opere constructum
condiderunt, parvumque super erexerunt sacellum. Sed
exacto vitae cursu cum Athanasius et Theodorus naturae
concessissent, christiani, qui ea loca incolebant, tum propter
eximiam de duobus viris opinionem, tum ne hi a corpore
quod in vita sancte asservaverant post mortem seiungeren-
tur, ambos in eodem sepulcro composuerunt unumquemque ad
Apostoli latus — Vexatis paullo post caesisque christianiS,
ubicumque terrarum Romani Imperatores dominabantur, sa-
crum hypogeum delituit aliquandiu. Verum ubi, tranquillitate
parta, apud Hispanos homineS, qui praecipua sancti Iacobi
religione tenebantur, de translato eius corpore fama percre-
buit, ad sepulturae locum concursus fieri coepit, haud
minori fortasse pietatis studio quam quo Romae et alibi
sepulcra Principum Apostolorum, et Hieromartyrum coe-
meteria visebantur. Labentibus vero annis cum barbari
primum, deiude Arabes imperio ductuque Muzae invasis-
sent in Hispaniam, et eas praesertim regioneS, quae mare
adiacent crebris incursionibus divexarent, sacer sepulcri
loculuS, exciso et everso sacello, sub ruinarum mole in
obscuritate latuit diuturna. — Non tamen vetustate oblite-

rata est apud Hispanos sacri pignoris memoria. Ineunte
ll

