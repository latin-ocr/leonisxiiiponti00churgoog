54
taleS. — Atqui secta Massonum ad hos ipsos scopulos
non dissimili cursus errore adhaerescit. Quamvis enim
Deum esse generatim profiteantur, id tamen non haerere
in singulorum mentibus firma assensione iudicioque stabili
constitutum, ipsi sibi sunt testes Neque enim dissimulant,
hanc de Deo quaestionem maximum apud ipsos esse fon-
tem caussamque dissidii: immo non mediocrem hac ipsa de
re constat extitisse inter eos proximo etiam tempore con-
tentionem. Re autem vera initiatis magnam secta licen-
tiam dat, ut alterutrum liceat suo iure defendere, Deum
esse, Deum nullum esse: et qui nullum esse praefracte
contendant, tam facile initiantur, quam qui Deum esse
opinantur quidem, sed de eo prava sentiunt, ut Panthei-
stae solent: quod nihil est aliud, quam divinae naturae
absurdam quamdam speciem retinere, veritatem tollere.
Quo everso infirmatove maximo fundamentO, consequens
est ut illa quoque vacillent, quae natura admonente co-
gnoscuntur, cunctas res libera creatoris Dei voluntate ex-
titisse: mundum providentia regi: nullum esse animorum
interitum: huic, quae in terris agitur, hominum vitae
successuram alteram eamque sempiternam.

His autem dilapsis, quae sunt tamquam naturae prin-
cipia, ad cognitionem usumque praecipua, quales futuri
sint privati publicique mores, facile apparet. — Silemus
de virtutibus divinioribuS‚ quas absque singulari Dei
munere et dono nec exercere potest quisquam, nec
consequi: quarum profecto necesse est nullum in iis ve-
stigium reperiri, qui redemptionem generis humani, qui

