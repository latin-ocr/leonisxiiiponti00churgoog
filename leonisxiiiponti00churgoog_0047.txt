35

stabilire quotidie firmius res suas moliuntur, omnia cir-
cumspicientes quamobrem iure optimo incommutabilique
possessione consedisse in Urbe iudicentur. Huc pertinet
eorum in agendo considerata dexteritas: rerum eventus
per dispositas caussas apparati: captatio, domi, popularis
aurae: quaesita foris voluntatum assensio: omnes denique
arteS, quae ad obtinendam conservandamque potentiam
prodesse videantur. Quoniam igitur Ecclesiae romanique
Pontificatus rationes quanto magis illi pessumdare adni-
tuntur, tanto Nos studiosius conservare debemuS, idcirco
hodierna die in hoc amplissimo consessu vestro denuo
improbamus damnamusque quodcumque est cum Aposto-
licae Sedis iniuria actum, itemque testamur, omnia Nos
iura eius ex integro et in perpetuum salva velle. Neque
vero aut regni cupiditate, aut rerum humanarum appe-
tentia ducimur, quod nonnulli insigni stultitia atque im-
pudentia pari criminantur: sed conscientia permovemur
officii, et iurisiurandi religione, et ipsis exemplis Deces-
sorum Nostrorum eorumque virtute et sanctitate magno-
rum, qui pro conservando principatu civili, quandocumque
x oportere visum est, summa fortitudine constantiaque diÎ‡-
micaverunt. In quo quidem principatu, praeter legitimas
caussas titulosque egregios et variOS, inest similitudo et
forma quaedam sacra, sibi propria, nec cum ulla repu-
blica communiS, propterea quod securam et stabilem con-
tinet Apostolicae Sedis in exercendo augusto maximoque
munere libertatem. Nemo est enim quin sciat, id semper
Pontificibus usuvenisse ut, amisso imperio civili, in de-

