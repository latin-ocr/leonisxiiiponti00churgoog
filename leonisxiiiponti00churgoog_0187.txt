175

qui communi Africanae gentis saluti quam maxime intentus,
instantia et laboribus assecutus est, ut brevi annorum cursu
multa praeclare facta concluderet. Itaque de istius regionis
bono valde solliciti sumus3 et dum de provehendis per Afri-

canas plagas commerciis civilique cultu his ipsis diebus in
Europa consulitur, Nos quidem auspicatiore ad salutem con-
silio Evangelii lumen per ea loca propagare tuerique cona-
· mur. —- Atque in primis cogitationes Nostras ad se hoc
tempore convertit illa non tam urbs, fere enim nulla est, sed
memoria urbis opulentae olim atque imperiosae. Carthagi-
nem intelligimus: quam si memori admiratione suspiciunt
posteri, quod multis rebus pace belloque floruerit totius
Africae princeps et romanae aemula magnitudinis, multo
magis suspiciant ob christianas laudes oportet. Ipsa quippe,
nota omnibus et vulgata commemoramUS, religionem chri-
stianam sibi ab urbe Roma allatam maturrime complexa
est, tamque studiose retinuit, ut sanctissimorum virorum
proventu martyrumque fortissimorum numero cum paucis
civitatibus comparanda sit. Carthaginiensibus Episcopis iam
inde ab ultima antiquitate haec dignitas obtigit, ut pri-
matiali potestate Africae universae praeessent. Quod si
postea, semel atque iterum vastantibus Africam barbariS,
omnia cum religiosa tum civilia decora uno interitu occi-
derunt, ipsa civitate principe funditus deleta, permansit
tamen veterum gloria meritorum, maximeque laus Sedis
Archiepiscopalis, quam magnus Cyprianus sapientia et vir-
tute sua non paucos annos nobilitatam martyrio demum
consecravit. — Nos igitur harum rerum cogitatione ad-

