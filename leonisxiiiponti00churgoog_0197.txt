185

mentia absumpti, qui ferro barbarorum sublati, qui vi-
giliis perpetuisque fracti laboribus martyrii honores deli-
barint. Sed eorum constantia religionis incremento mire
profuit: nec exiguae illae utilitates putandae , quas re-
centiore memoria Afris pepererunt, nimirum paroeciae
aliquot conditae, scholae in eruditionem puerorum aper-
tae, et quaedam in solatium calamitosorum pie instituta.

Ineunte hoc saeculo, cum militares Gallorum copiae
in Africam adnavigassent, inque maritimis oris victrices

· consedissent, constituta ibidem provincia est, cuius impe-

rium apud eos esse coepit. Haud multo serius, dato Al-
geriensibus EpiscopO, amplissimae illae regioneS, quae a
Saracenis diuturno dominatu tenebantur, veteris„ dignitatis
aliquid recepisse visae sunt. - Deinde Dioecesibus Constan-
tinae ct Orani institutis, pluribus locis , in quibus olim
Ecclesia sospes et florens insederat, sanctissimi ritus ca-
tholici longo intervallo sunt restituti. Ipsa Tunetana re-
gio, cum christianorum crevisset numerus, mutata in Vi-
cariatum apostolicum Praefectura, Episcopum a Romana
Sede accepit. Atque ex eo tempore provisa sunt multa
ad christianam morum disciplinam salubria: amplificatae

paroeciae ε auctae scholae ε sodalitates pietatis caussa plu-
res coalitae.

Haec satis prospera initia spem plurimis fecerant fore
ut, deductis coloniis in eum tractum in quo sita Carthago
fuit, revocari aliquando ab interitu posset Africanarum
princeps urbium, et secundum instituta maiorum novum
a Pontifice Romano Episcopum accipere. Oui quidem spei‘

