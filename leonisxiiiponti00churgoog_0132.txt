120

traordinariam providentiae formam adhibere circa curam
et administrationem eorum locorum, quae, extra Goanam
Dioccesim sita, Dioecesium suffraganeorum terminis con-
tinebantur, quaeque tunc a Vicariorum Apostolicorum au-
ctoritate et obedientia segregata erant. anue de causa
eidem Archiepiscopo Goano extra ordinem et ad praefiniti
temporis spatium delegata cst iurisdictio in praefatis regio-
nibus nomine S. Sedis Apostolicae exercenda, cuius praefi-
nitum temporis intervallum pluries prolatum suit. Iamve-
ro ex nunciis Nobis allatis certissimisque documentis consti-
tit religiosam Indiarum Orientalium conditionem pluribus
abhinc annis minus recte se habere, adeo ut ex gravibus
perturbationibus metuendum sitne catholicorum fides pe-
riclitetur, et infidelium ad illam conversio nec non reli-

gionis impediatur incrementum. Miseram hanc illarum re-
gionum conditionem consideranteS, perspeximus praecipuam
esse causam, duplicem nempe ‚ quae in iisdem locis ab
utraque auctoritate libera exercetur, iurisdictionem, et va-
stissimam illarum regionum amplitudinem, qua Archiepisco-
pus Goanus impar est illis advigilando pastorali, qua opus
esset, sollicitudine. Quare ex officio supremi Apostolatus
divinitus Nobis demandati, sempiternaeque tot animarum
salutis iactura permoti, remedium tantis afferre malis cu-
pientes , duplici huic iurisdictioni in iisdem regionibus
exercendae finem imponendum esse, ct quae. praesertim
ad Vicariatus Apostolicos Hyderabadensem, Pondicherien-
sem, Calcuttensem‚ Peninsulae MalayensiS‚ Bengalensem
Orientalem, Columbensem et Iafnenscm pertinent com-

