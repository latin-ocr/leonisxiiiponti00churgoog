81

unitis aeternae propriae sobolis saluti rectaeque institu-
tioni aptius studere et efficacius consulere·possint. Plu-
res huius generis consociationes hue illuc inductae sunt,
sive de viris , sive de feminis agatur, quae Caelitis ali-
cuius tutelae sese commiserunt, et laetissimos religionis
ac pietatis fructus edunt.

⁸ Sf' De artificibus autem et operariis, inter quos po-
tissimum delectus haberi solet ab iis, quibus vel ipsa re-
ligionis et societatis fundamenta convellere propositum
est , ponant sibi ante oculos Sacrorum Antistites prisca
illa collegia fabrum, vel artificum universitates aut soda-
litateS, quae adscito sibi caelesti Patrono anteactis tem-
poribus praeclaro fuerunt civitatibus ornamento, et arti-
bus sive politioribus sive humilioribus incremento. Hos
aliosque coetuS, ex iis etiam hominibus qui mercaturae
negotiis vel humanioribus disciplinis sese dediderunt, itc-
rum excitabunt, in quos qui, coiverint religionis officia
sedulo edocebuntur et obibunt, et una simul in humanis
necessitatibuS, quas ferre aut corporis aegritudo aut se-
nium aut paupertas solet, mutuo sibi sint auxilio. Qui
his coetibus praesunt, sedulo advigilabunt, ut socii mo-
rum probitate, operum affabre effingendorum peritia, la-
borum ferendorum docilitate et assiduitate maxime com-
mendentur, quo facilius, quae ad vitam sunt necessaria,
sibi parare queant. Nec detrectabunt iidem Antistites hu-
iusmodi societatibus advigilare, leges proponere aut ad-
probare , gratiam divitum conciliare, patrocinio suo eas
prosequi, ope iuvare.

 

