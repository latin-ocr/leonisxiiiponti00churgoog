41

debere meministis, peculiare testimonium fidei, pietatis et
obsequii unanimi studio exhibere, declaranteS, nihil vobis
potius esse quam supremo Eius magisterio firmiter ad·-
haerere, ac divinae humanaeque sapientiae foedere sancte
servato christianae iuventutis bono et utilitati consulere.
Gratissimae Nobis fuere huiusmodi vestrae declarationes
veris Ecclesiae filiis omnino dignae3 nec minus delectati
sumus intelligentes ex litteris vestris magno alumnorum
numerO, qui in spem patriae et religionis succrescunt,
sedem istam florere3 severiores isthic doctrinas tradi ad
eam *rationem quam Nobis cordi esse novistis, et omnes
a vobis curas impendi ut cum scientiarum et artium laude
recta morum disciplina vigeat, atque ita catholicum istud
institutum iure ac merito totius gentis ornamentum pa·-
triaeque decus existimetur. Aequum igitur est, Dilecti Filii,
ut beneficia Dei erga vos hoc tempore potissimum recolen-
tes debitam Ei gloriam gratissimis animis habeatis, atque
operam detiS, ut, tum ex ea memoria quam celebratiS, cuius
eo maior est gloria quo maiores utilitates ex ista, Universi-
tate in sacram et civilem rem profluxere, tum ex divina
protectione, quam feliciter experti estis, animi vestri ad
demerendam magis magisque Dei opem et ad partes stre-
nue obeundas nobilissimi vestri muneris alacrius inciten-
tur. De Nobis autem sic volumus persuasum habeatiS, ·
Nos Academiam vestram non minori existimatione ac be·-
nevolentia prosequi quam olim cum in ista regione ver-
saremur, cuius in Nos studia dulci cum sensu recordamur,
immo eo libentius hac occasione gratulationem Nostram

