46

VidelicetÎ‡ cum sectae Massonicae institutum et inge-
nium compertum esset ex manifestis rerum indiciis,
cognitione caussarum, prolatis in lucem legibus eiUS, ri-
tibus, commentariis, ipsis saepe accedentibus testimoniis
eorum qui essent conscii, haec Apostolica Sedes denun-
tiavit aperteque edixit, sectam Massonum, contra ius fasque
constitutam, non minus esse christianae rei, quam civitati
perniciosam: propositisque poeniS, quibus solet Ecclesia
gravius in sontes animadvertere, interdixit atque imperavit,
ne quis illi nomen societati daret. Qua ex rc irati gregaleS,
earum vim sententiarum subterfugere aut debilitare se
posse partim contemnendo, partim calumniando rati, Pon-
tifices maximos qui ea decreverant, criminati sunt aut
non iusta decrevisse, aut modum in decernendo transisse.
Hac sane ratione Constitutionum Apostolicarum Clemen-
tis XII, Benedicti XIV, itemque Pii VII et Pii IX co-
nati sunt auctoritatem et pondus eludere. Verum in ipsa
illa societate non defuere, qui vel inviti faterentur, quod
erat a romanis Pontificibus factum, id esse, spectata do-
ctrina disciplinaque catholica, iure factum. In quo Pon-
tificibus valde assentiri plures viri principes rerumque
publicarum rectores visi sunt, quibus curae suit societa-
tem Massonicam vel apud Apostolicam Sedem arguere,
vel per se, latis in id legibuS, noxae damnare, ut in
Hollandia, Austria, Helvetia, Hispania, Bavaria, Sabaudia
aliisque Italiae partibus

Quod tamen prae ceteris interest, prudentiam Deces-
sorum Nostrorum rerum eventus comprobavit. Ipsorum

